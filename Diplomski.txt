
























1.Uvod 
























1.Presjek provodnika I kabela (proračun presjeka vodiča)

Vodovi za napajnje nekog trošila su praktično svi vodovi na putu od kućnog priključka na distributivnu mrežu do samog trošila u objektu:
napojni vod objekta od KPO do MO
napojni vod od MO do SR
napojni vod od SR do trošila (strujni krug trošila)
*Prije određivanja voda ili kabela za strujni krug trošila moraju biti poznati osnovni polazni podaci, i to namjena prostorije u kojoj će raditi trošilo, snaga I vrsta opterećenja trošila, lokacija trošila u odnosu na napojni razvodni ormar, dozvoljeni pad napona za dato trošilo i uticaj okoline na random mjestu trošila (mehanički, termički, hemijski, prašina, sunčevo zračenje..)
Pri proračunu napojnih elekričnih vodova postavljaju se sljedeći  osnovni zadaci:
a)da se izabere tip vodova i način njihovog polaganja
b)da se uradi proračun presjeka vodiča s obzirom na pad napona
c)da se provjeri da li se vodič uslijed pogonske struje pregrijava
d)da se provjeri da li izabrani vod ima mehaničku izdržljivost s obzirom na uticaje okoline

a)  Tip vodova i način njihovog polaganja ovisi od lokacije objekta, opreme, vrsti struje, napona, zaštite, vrsti trošila u objektu i njihovoj snazi, načina priključka objekta, lokaciji razvodnih ormara i strujnih krugova i osigurača, uticaja okoline.
b)  Pri proračunu presjeka voda za neko trošilo osnovni podatak je nazivna snaga, ali bitni podaci su i nazivni napon, frekvencija, faktor snage i stepen iskorištenja. Ovi podaci su bitni za proračun presjeka voda strujnog kruga koji povezuje trošilo sa razvodnom tablom (razdjelnikom).
     Razvodna tabla ili razdjelnik u stanu je napojno mjesto za više strujnih krugova tj. raznih trošila (jedne gupe trošila, npr. trošila jednog stana). Pri proračunu presjeka napojnog voda od MO do razvodne table ili razdjelnika stana osnovni podatakak je vršna snaga Pv koja je manja od instalirane snage. Pod instaliranom snagom Pi podrazumjevamo električnu snagu koja je potrebna za napajanje svih trošila spojenih na razvodnu tablu kada bi oni istovremeno bili i uključeni. Međutim, rijetko se događa da se instalirana snaga uzima kao snaga koju vodič mora da podnese za napajanje jedne grupe trošila. U praksi se ovo opterećenje nikad ne dostiže a stvarno najveće opterećenje nazivamo vršno opterećenje. Napojni vod od mjernog ormarića do razvodne table (razdjelnika) znači nije opterećen s instaliranom snagom nego s vršnom snagom koja je manja.
I na kraju ostaje proračun za napojni vod objekta, koji povezuje KPO i MO a koji napaja obično više grupa trošila (više stanova u zgradi). Vršno opterećenje koje je mjerodavno za proračun napojnog voda objekta (zgrade) Pvo nije jednako zbiru svih vršnih opterećenja stanova Pvl+Pv2+.. .Pvn. 
c) Da bi provjerili da li se vodič prekomjerno zagrijava potrebno je znati način polaganja voda (tip razvoda A, B, C...) i iz tabele 8.3 ili 8.4 odrediti najveću trajno dozvoljenu struju u tom slučaju. Ako je struja koja protiče kroz taj vodič (to je struja trošila i može se izračunati), manja od trajno dozvoljene struje po tabeli, sigurno je ispunjen termički uslov i neće biti prekomjernog zagrijavanja.
d) Nekada mehanički razlozi zahtijevaju veći presjek vodiča o čemu treba voditi računa. Znači u tom slučaju treba uraditi korekciju i povećati presjek.

Tok proračuna presjeka vodiča prema zadanom padu napona:
1. Izračunati vršno opterećenje voda
2. Izračunati presjek jednofaznog ili trofaznog voda prema zadanom padu napona:
(3% od TS do KPO; 1% od KPO do MO; od 2% do 4% od MO do krajnjeg trošila)

gdje je: U=220-230V fazni napon	gdje je U—380-400V linijski napon
Usvaja se prvi veći standardni presjek (npr. proračunom se dobije 3,15 a usvaja se 4mm2) a to znači da je sigurno ispunjen uslov da je pad napona na ovom vodu manji od dozvoljenog (znači potrebno je povećavati presjek vodiča sve dok pad napona ne spadne ispod dopuštene granice).
3. Iz tabela 8.3 i 8.4 možemo očitati i najveću trajnu struju sa kojom se može opteretiti izračunati presjek S. Da bi provjerili da li će se vodič prekomjerno zagrijavati potrebno je iz vršnog opterećenja izračunati jačinu struje koja protiče kroz vod (jednofazna I=P/ U cosϕ ili trofazna I=P/1,73 U cosϕ) i uporediti je s najvećom trajnom strujom iz tabele 8.3 ili 8.4.Ako je struja koja protiče kroz presjek voda manja od one koju očitamo iz tabele, znači da se vodič neće prekomjerno zagrijavati. U protivnom'treba povećati presjek.
4.Na kraju, ukoliko je to potrebno, koriguje se presjek vodiča prema mehaničkom kriteriju tako da možemo biti sigurni da će odabrani vod izdržati sva mehanička naprezanja koja ga očekuju u radu.
Standardom su određeni najmanji dozvoljeni presjeci vodiča:
izolirani vodovi za stalno polaganje namijenjeni za rasvjetu : 1,5 mm2 Cu
izolirani vodovi za stalno polaganje namijenjeni za priključnice : 2,5 mm2 Cu
napojni vod od mjernog ormarića do stanskog razdjelnika : 6 mm2 Cu
napojni vod od priključnog ormarića do mjernog ormarića : 10 mm2 Cu
SKS za nadzemni kućni priključak : 16 mm2 Al


2.Odabiranje osigurača
Osigurač je sklopni aparat koji služi za zaštitu instalacionih vodova od velikih struja kratkog spoja a u definisanim slučajevima i od preopterećenja (bilo namjernog ili slučajnog). Osigurać se stavlja na pocetku provodnika u mjeru dolaska struje. Ukoliko se u instalaciji, neposredno pored osigurača, postavlja i prekidač savjetuje se da se osigurač postavi iza prekidača, jer se tada osiguraš mjenja pri otvorenom prekidaču i nije pod naponom (Slika 9.1.). Zaštita se može izvesti za dvožicnu mrežu dvopolno ili jenopolno. Za trofaznu struju „nula“ se ne stavlja pod zaštitu.



Osigurač vrši zaštitu provodnika prekidom strujnog kola u kome je montiran. Ovaj prekid može se vršiti topljenjem umetka u osiguraču, elektromagnetnim dejstvom ili termičkim dejstvom kojim se savija bimetalna traka.

Prema načinu prekidanja strujnog kola u osiguraču oni se dijele na: topljive i automatske.

Prema IEC i drugima važećim standardima osigurači u instalacijama treba da budu tako konstruisani:
-da se prekid kola vrši u zatvorenom vatrostalnom prostoru,
-da osigurač ima uočljiv pokazivač prekida, i
-da je osigurana strujna nezamjenljivost.



Nazivne karakteristike osigurača

Nazivni napon osigurača je najniža vrijednost nazivnog napona njegovih dijelova (držač osigurača, topljivi umetak). To znači da nazivni napon topljivog umetka može biti različit (veći) od nazivnog napona držača osigurača u kojem ce topljivi umetak biti upotrijebljen. Standardne vrijednosti nazivnih napona su prikazane u Tabeli 9.1. 




Nazivna struja topljivog umetka i držača osigurača mora predstavljati vrijednosti prikazane u Tabeli 9.2.





Nazivna struja držača osigurača mora biti izabrana iz niza nazivnih struja topljivih umetaka ako nije drugačije navedeno u posebnim standardima za određenu vrstu osigurača.

Karakteristike vrijeme-struja daju se za trajanje topljenja duže od 0,1 s. Struja se predstavlja na apcisi, a vrijeme na ordinati. Za obje kordinate koriste se logaritamska podjela. Karakteristike vrijeme-struja topljivog umetka ovisi od konstrukcije, kao i, za određeni topljivi umetak, od temeprature okolnog zraka i uvjeta hladenja. Ukoliko nije navedeno, podrazumjeva se da se karakterisike odnose na temperaturu okolnog zraka od 20° C. U vezi sa djelovanjem topljivog umetka definiraju se konvencionalno vrijeme i konvencionalna struja.


 Pri tome razlikuju se:
- konvencionalna struja netopljenja ( Inf ) - utvrđena vrijednost struje, koju topljivi umetak može da podnese tokom utvrđenog (konvencionalnog) vremena bez topljenja, i
- konvencionalna struja topljenja ( If ) - utvrđena vrijednost struje koja izaziva djelovanje topljivog umetka tokom utvrđenog (konvencionalnog) vremena.

Konvencionalna vremena i konvecionalne struje prikazane su u tabeli: 




Nazivna moć prekidanja topljivog umetka je vrijednost (efektivna za naizmjeničnu struju) očekivane struje koje osigurač može da prekine za dati napon pod određenim uvjetima. Nazivna moć prekidanja daje proizvodač u odnosu na nazivni napon. Vrijednost najmanje nazivne moći prekidanja utvrđene su u posebnim standardima za odredenu vrstu osigurača.

Ugradnja osigurača

Osigurači su naprave koji štite vodove i kablove od preopterećenja i kratkih spojeva automatskim isključivanjem napajanja. Postavljaju se na početku strujnog kola. Kada se u tom strujnom kolu pojavi greška (proboj izolacije ili kratak spoj) djelovanjem osigurača kolo se prekida, kvar se lokalizuje i ostatak instalacije nesmetano nastavlja rad.





Propisima je određeno u kojim vremenima i kod kojih struja pojedini osigurač mora prekinuti strujni krug a što se provjerava iz termičkih karakteristika tj. krivulja koje svaki proizvođač daje uz svoje osigurače.
Kod dimenzioniranja osigurača, osim struje trošila kojeg štitimo kao bitnog elementa (termičko trošilo, elektromotor i druga), potrebno je u mrežama voditi računa o zaštiti npr. vodova, kablova, o strujama kratkog spoja na mjestu ugradnjeo sigurača kao i o selektivnosti. Selektivnost znači da proradi prvo osigurač koji je najbliži mjestu kvara. Ako taj osigurač iz bilo kog razloga ne reagira na povećanu struju, mora se aktivirati prvi poslije njega idući vodičem od mjesta kvara prema izvoru napajanja. Zbog toga osigurači koji su spojeni u seriji potrebno je da se njihovi ulošci (patrone) razlikuju za dva strujna stupnja.
Na početku jedne instalacije uvijek su glavni osigurači najveće nazivne struje. Kako se grananjem instalacije smanjuje presjek vodiča, smanjuje se i nazivna struja osigurača, a krajnji osigurači u strujnim krugovima najviše udaljenim od glavnih osigurača su i najmanje nazivne struje. U slučaju kratkog spoja prvo će djelovati osigurač najbliži mjestu kvara, a ostali osigurači neće djelovati jer je to za njih samo kratkotrajno preopterećen je.

Osigurač se mora postaviti:
na početku svakog neuzemljenog vodiča (npr. na početku svakog faznog vodiča),
na mjestima gdje se mijenja presjek vodiča ili gdje se prelazi na odvojak s manjim presjekom (ako je duljina vodiča promjenjenog presjeka manja od 1m nije potrebno osigurati je tj. postaviti osigurač),
osigurači se obično postavljaju centralizirano za više strujnih krugova, na pristupačnom mjestu (npr. stanski razdjelnik se postavlja iznad ulaznih vrata stana).

Zabranjeno je postaviti osigurač:
u vodič za pogonsko uzemljenje,
u zaštitne ili nul-vodiče višefaznih vodova,
u strujne krugove gdje bi pregaranjem osigurača moglo doći do neke štete ili opasnosti (npr. u uzbudnom krugu porednog motora gdje bi došlo do povećanja brzine rotora pri prekidu tog kruga; u strujni krug napajanja elektromagnetskih dizalica; u strujni krug sekundara strujnih transformatora),
u blizini lako zapaljivih predmeta.









Klasifikacija osigurača

Prema načinu prekidanja strujnog kola u osiguraču oni se dijele na: topljive i automatske.

TOPLJIVI OSIGURAČI

Topljivi umetak (element koji se zamjenjuje poslije djelovanja osigurača) jeste dio osigurača koji treba da se istopi kada osigurač proradi. U praksi se još uvijek masovno koriste stare oznake osigurača sa topljivim umetkom (skraćeno: osigurači). Prema IEC i drugima važećim standardima osigurači se, u općem slucaju, dijele prema:
1. konstrukciji 
2. karakteristikama djelovanja.

Podjela osigurača prema konstrukciji:

--Podjela osigurača prema konstrukciji (topljivi instalacioni osigurač)

Zaštita provodnika od preopterećenja tj. struja kratkog spoja načelno se izvodi na taj način što se izabrano mjesto provodnika namjerno oslabi ubacivanjem komada tanke žice. Ova se tanka žica istopi prije nego što zaštičen provodnik dobije nedozvoljenu temperaturu.
Ova žica je od srebra, cinka ili drugog metala ili legure. Pri opterećenju ova se žica zagrije i istopi, zbog čega se ovakav osigurač naziva topljivim osiguračem.

U konstruktivnom pogledu topljivi osigurači se izrađuju u slijedećim vrijednostima:
- instalacioni topljivi osigurači tipa D, koji se nazivaju instalacionim osiguračima na zavrtanj
- inastalacioni osigurači tipa B, koji se nazivaju i osiguračima sa lamelom
- minijaturni osigurači, koji se neposredno ugrađuju na neke prijemnike
- niskonaponski topljivi osigurači velike prekidne moći, koji se nazivaju i instalacionim visokoućinskim osiguračima ili NV-osiguračima.

-Osigurači tipa D

Osigurači tipa D upotrebljavaju se u kućnim električnim instalacijama i napravama za napone 220, 240, 380 i 415 V (prema IEC standardu) isključivo za jednosmjerne ili isključivo naizmjenične ili obje vrste struja a za jačine struje do 100 A.
Često se nazivaju instalacionim osiguračima. Izrađuju se u dva osnovna oblika: za priključak sa prednje i za priključak sa zadnje strane. Svaki od ovih oblika ima četiri osnovna dijela:
podnožje, kalibracioni prsten, umetak i kapu.



Prema IEC standardu i drugim važećim standardima izrađuju se četiri veličine podnožja osigurača za četiri vrijednosti nazivnih struja, i to:
-D II
-D III
-D IV 
-D V

Prema veličini podnožja određuje se i veličina osigurača. Podnožje D II izrađuje se za struju od 25 A. Podnožje D III izrađuje se za struje do 63 A zbog čega ima nešto veće dimenzije. Podnožje D V izraduje se za nominalne struje do 100 A.

Prema upotrebi ili po obliku razlikuju se sljedeća podnožja osigurača:
- podnožje za priključivanje sa prednje strane (univerzalno podnožje ili UZ)
 Upotrebljava se za razvodne table sa šemiranjem na prednjoj površini ali se na tabli buše otvori za      dovodne provodnike.
- podnožje za priključivanje sa zadnje strane (TZ podnožje)
Upotrebljava se za razvodne table kada se priljučak izvodi iza table.
- podnožje za ugradivanje u razvodne uređaje i sl. (EZ podnožje)
Ugrađuje se u razne aparate u kućanstvima.
- podnožje za vazdušni vod (FZ podnožje)
 Upotrebljava se za kućne priključke.

Kalibracioni prsten je zamjenljivi dio podnožja osigurača. Uloga prstena je da onemogući umetanje topljivog umetka za jaču struju od one za koju je strujni krug predviđen i izveden. Kalibracioni prsten ima na gornjoj površini označenu visinu nazivnog napona i nazivne jačine struje. Ova je površina obojena propisanom bojom koja odgovara nazivnoj struji.

Također se i topljivi umetci označavaju bojama, koje odgovaraju i boji kalibracionog prstena. Boje treba da spriječe umetanje topljivih umetaka veće nazivne struje nego što odgovara prstenu montiranom u držacu (osnovi).

Standardne boje topljivih umetaka i kalibracionog prstena navedene su u Tabeli 9.4.












  Izborom ovih konstrukcionih dimenzija, umetak za veću nominalnu struju, ne može da uđe u kalibracioni prsten za manju nominalnu struju, niti može kapa da se uvrne. Ali obrnuto: u određeni prsten mogu se staviti svi umetci manje vrijednosti, što je omogućeno s obzirom da takva zamjena ne predstavlja nikakvu opasnost.

  Oznaka „D“ u nazivu instalacionih osigurača pokazuje da je strujna nezamjenjivost postignuta upotrebom raznih dijametara (D), kalibracionog prstena i vrata umetka.

  Sigurnost protiv kratkog spoja je svojstvo osigurača da bez mehaničkog i termičkog razaranja elemenata osigurača izdrži struju kratke veze u kolu u kome je osigurač uključen.

  Snaga prekida je ona snaga sa najvećom strujom koju osigurač može da prekine pod nazivnim naponom i to najvećom strujom, a da se ne izazove mehaničko i termičko razaranje elemenata osigurača, kao i da se ne pojavi trajan luk i izbijanje plamena. Struja snage prekida je znatno manja od struje kratkog spoja. Ona iznosi od 4 do 16 kA, dok su struje kratkog spoja od 250 do 12 000 A.

-Osigurač tipa B

  Osigurači tipa B su kalibracioni osigurači, koji se sastoje od dvije cilindrične kapice i topljivog umetka. Standardni nominalni napon ovih osigurača je 250 V, a nominalne struje: 5, 10, 16, 31.5 i 63 A.

  Izrađuju se samo za naizmjeničnu struju. Strujna nezamjenjivost je postignuta određenim dimenzijama kape za svaku vrijednost nazivne struje.

  Struja topljenja umetka za ove osigurače iznosi 2,5xIn  dok je vrijeme djelovanja od
16 do 28 sekundi u ovisnosti od vrijednosti nominalne struje umetka.

  Topljivi umetak određene nazivne struje ne može se zamjeniti topljivim umetkom veće nazivne struje bez zamjene kape. Dijelovi pod naponom nisu pristupačni dodiru kada je osnova osigurača instalirana i priključena na normalnu upotrebu i snabdjevena topljivim umetkom i kapom.

-Osigurači tipa N

Nožasti osigurači tipa N se upotrebljavaju na mjestima u električnoj mreži gdje se po proračunu očekuje velika snaga kratkog spoja pa ugrađeni osigurači moraju imati veliku prekidnu moć. 
Sastoje se iz:
-osnove ili podnožja
-topljivog umetka ili patrone

  NV topljivi umetci se upotrebljavaju kao najpouzdanija a ekonomična zaštita kablovskih i instalacionih vodova od manjih preopterećenja i velikih kratkospojnih struja.
  Tijelo topljivog umetka je od kvalitetnog materijala, izuzetno otpornog na temperaturna preopterećenja. Kontaktni noževi su od bakra zaštićeni slojem srebra ili nikla. U unutrašnjosti keramičkog tijela smješten je bakarni topljivi element koji je tačkasto zavaren na dva kontaktna noža. Prostor oko topljivog elementa popunjuje kvarcni pijesak.
  NV osigurači izrađuju se u više veličina podnožja. Podnožje se sastoji od temeljne izolacione ploče sa kontaktnim viljuškama i priključnim stezaljkama.
  Osigurači tipa N imaju svojstva velike prekidne moći (preko 100kA), namjenjeni su prekidanju velikih struja pri preopterećenju ili kod kratkog spoja pa se često zovu i niskonaponski visokoučinski osigurači (NV osigurači). Najčešća upotreba ovih osigurača je u industriji i distributivnim mrežama ( u blizini trafostanica, tj. tamo gdje se očekuje velika struja kratkog spoja).

--Podjela osigurača prema karakteristikama djelovanja

A.Normalni (brzi) osigurači

  Brzi osigurači imaju nedostatak što ne dozvoljavaju dobro iskorištenje presjeka vodiča. Bolje iskorištenje vodiča u takvim slučajevima se postiže izborom tromih osigurača.

Prema IEC standardima vrijeme djelovanja normalnih topljivih umetaka mora biti kraće od vrijednosti u Tabeli 9.5:



  Također, vrijeme djelovanja normalnih topljivih umetaka ne smije biti manje od 10 s, sa strujom ispitivanja 1,75 puta nazivna struja. Pri ukljucivanju električnih motora struja pri pokretanju asinhronih motora sa kratko vezanim rotorom dostiže 4 do 8 puta veću vrijednost od nazivne struje.



  Iz ovog posmatranja uočava se da će brzi osigurač, čija nazivna struja ima blisku vrijednost nazivnoj struji motora, neizostavno pregorjeti prije nego što struja pokretanja opadne na vrijednost nazivne struje, zbog čega se mora birati jači osigurač ili pribjeći drugim sredstvima da bi osigurač izdržao struju pokretanja, npr. izborom osigurača za puštanje motora u rad. Jači osigurač povlači zamjenu provodnika većeg presjeka, što opet vodi ka nedovoljnom iskorištavanju provodnika.

  Kada znamo vrijednost nazivne struje motora, potezne struje i vrijeme njenog trajanja, prema termičkoj karakteristici za trome osigurače dobijene od proizvođača, biramo nazivnu struju osigurača. Dalje prema izabranoj vrijednosti nazivne struje osigurača biramo presjek vodiča za priključak motora.



B.Tromi osigurači

Prema IEC standardu vrijeme djelovanja tromih topljivih umetaka mora biti duže od vrijednosti datih u predhodnoj tabeli. Također, vrijeme djelovanja topljivih umetaka ne smije biti duže od 6 s, sa strujom ispitivanja 5 puta nazivna struja.

  Upotreba tromih umetaka dolazi u obzir zbog slijedećih pojava: uključi li se veće sijalično opterećenje ili električni motor, tada nastupa strujni udar. U prvom slučaju, strujni udar nastupa zbog manjeg otpora koji ima sijalično vlakno u hladnom stanju. Ova razlika otpora dostiže i desetorostruke vrijednosti, zbog čega pri uključivanju sijalice pojavljuje se struja deset puta veća od nazivne vrijednosti, a sa isijavanjem vlakna naglo opada na nazivnu vrijednost. Vrijeme trajanja ove udarne struje iznosi ispod desetog dijela sekunde, ali je dovoljno da se istopi žica u brzom umetku. Ovo znači da brzi umetak ne može osigurati sijalično električno kolo ako njegovo nazivno opterećenje odgovara nazivnoj struji osigurača.


   Zbog ovoga se mora birati umetak za jaču struju, a samim tim mora se povećati i presjek provodnika, koji je imao već dovoljnu dimenziju, a sada je povećan samo zbog umetka za jaču struju. Iz ovog se zaključuje da je provodnik neiskorišten, jer je uzet veći presjek zbog većeg osigurača, a ovaj je uzet u većoj dimenziji da osigura istovremeno uključivanje većeg sijaličnog opterečenja.

C.Ultrabrzi osigurači

  Prema IEC standardu u elektronskim uređajima za zaštitu od kratkih spojeva upotrebljavaju se ultrabrzi osigurači koji se najčešće stavljaju redno (serijski) sa diodama i tiristorima.

D.Osigurači velike prekidne moći (tzv. NVO osigurači ili visokoučinski osigurači)

Razvojem razvodnih mreža dolazi se do mreža velikih snaga u raznovrsnim industrijskim pogonima. U tim instalacijama javlja se potreba da osigurači budu znatno iznad 200 A, kao i da snage prekida budu veće. Ove dimenzije uvjetuju drugu konstrukciju topljivih osigurača od one koja je razrađena za instalacione topljive osigurače. Ovom se zahtjevu udovoljilo razvojem topljivih osigurača velike prekidne moći. Njihov topljivi umetak ima oblik cijevi, obično pravougaonog oblika pa se nazivaju i „cjevastim osiguračima“.         Zbog velike prekidne moći ovi se osigurači nazivaju i „visokoučinskim osiguračima“, označavaju se sa „NV“ – niskonaponski visokoučinski. 
Ovi se osigurači upotrebljavaju za napone 220, 380, 500, 600 i 900 V a za struje u granicama od 2 do 1250 A.

AUTOMATSKI OSIGURAČI

  Mahana topljivih osigurača u kućnim i fabričkim instalacijama je ta što se umetak, kada pregori, mora mijenjati.

  Nov umetak ne samo da košta, vec zahtijeva vrijeme za izmenu, a pored toga i držanje rezervnog umetka. U slučaju da se nema pri ruci odgovarajući umetak, upotrebljava se bakarna žica, čime u stvari osigurač gubi na svome značaju, zbog čega prilikom jakih kratkih spojeva u kućnim instalacijama dolazi do isključenja glavnog osigurača ili priključnog osigurača na mreži. Ove mahane osigurača otklonjene su konstrukcijom instalacionog automatskog osigurača.

  Inastalacioni automatski osigurači su elementi koji prekidaju električno kolo pri određenom opterečenju a da se ne vrši uništavanje materijala. Ovi se osigurači izraduju za struje: 6, 10, 16, 20 i 25 A i napone 220 i 380 V.

  Ovi osigurači imaju dva aktivna člana (okidača): elektromagnet i bimetal. Elektromagnetni član gotovo trenutno isklapa strujni krug ako se pojavi nadstruja nekoliko puta veća od nazivne struje osigurača (npr. 5xln). Elektromagnet se sastoji od namotaja i jezgre. Struja kratkog spoja u namotu stvara elektromagnetnu silu koja privuče jezgru, čime se oslobađa opruga koja svojom silom rastavi kontakte i izazove prekid strujnog kola. Bimetalni član djeluje kod struja preopterećenja i znatno sporije. Bimetal je dobijen spajanjem dviju metalnih traka sa različitim temperaturnim koeficijentom širenja. Struja preopterećenja zagrijava bimetalnu traku, ona se savija na stranu metala sa manjim temperaturnim koeficijentom, oslobađa oprugu koja svojom sjlom rastavi kontakte i izaziva prekid strujnog kola.

  Automatski osigurač izdržava strujne udare i opterečenja sve dok oni ne postanu opasni po zaštićeni provodnik, čime omogučava dobro iskorištenje provodnika.

  Pri upotrebi osigurača mora se vrijeme njegovog isključenja tako podesiti da osigurač ne isključi strujni krug pri pokretanju potrošača. Vrijeme isključenja osigurača mora biti takvo da osigurač izdrži odgovarajuću struju pokretanja potrošača.

Pogrešan izbor osigurača izaziva slijedeće probleme:
-onemogućuje zaštitne mjere od previsokog napona dodira
-preopterečenjem vodiča, a time prekomjernim zagrijavanjem, može nastati požar

  Ako se ne primjeni princip selektivnosti, dogodiće se da zbog male greške na perifernom potrošaču jači osigurač izbaci veći dio objekta.
Izbor osigurača u niskonaponskim inastalacijama

  Struja provodnika pri normalnom radu električne instalacije ( IB) mora biti manja od nazivne struje osigurača ili nazivne vrijednosti struje djelovanja uređaja za zaštitu od preopterećenja strujnog kola provodnika ( In ), a ta vrijednost mora biti manja od trajno dozvoljene struje provodnika ( Iz ).

Radna karakteristika nadstrujnog zaštitnog uređaja (osigurača), koji štiti vod od preopterećenja, mora ispuniti dva uvjeta:

IB ≤ In ≤ Iz
I2 ≤ 1.45 Iz 

gdje su: IB –pogonska struja strujnog kruga
                In –nazivna struja zaštitnog uređaja
                Iz – trajno podnosiva struja voda
                I2 –struja koja osigurava pouzdano djelovanje zaštitnog uredjaja (veća ispitna struja)

Za gl-osigurače i LS prekidače tipa L struja I2 je definirana u Tabeli 9.7.




















3.Definisanje razvodnih ormara

